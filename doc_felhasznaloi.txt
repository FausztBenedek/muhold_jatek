    Belépéskor a menü az első megjelenő ablak. Látható gombok a menü-gomb, a szintek, és a mentés.
    A menü-gomb végig látható minden játékállapotban, és a menübe lehet vele lépni. A mentés gomb elmenti az adott játékot, hogy amikor majd újra megnyitjuk a játékot, akkor onnan folytathassuk, ahol abbahagytuk. A szintek akkor elérhetőek, ha nincsenek áthúzva. Ahhoz hogy feloldjunk egy szintet, teljesíteni kell az előzőt.
    Ha játszani szeretnénk, akkor ki kell választanunk egy szintet. Ekkor a tervezés következik. Meg kell tervezni a műhold pályáját úgy, hogy a képernyő jobb szélén látható kis piros vonalkán áthaladjon. Ehhez bolygókat adhatunk hozzá a játékhoz úgy, hogy kattintunk a játékmezőn. A bolygók tulajdonságait a bolygó-menüből érhetjük el, amelyet úgy lehet megnyitni, hogy az egérmutatót az adott bolygó felé visszük. Ekkor a + és - jelekkel a méretet lehet állítani, a Törlés gombbal pedig a bolygót lehet eltávolítani a pályáról. Ha a bolygóra hosszan kattintunk, és mozgatjuk az egeret, akkor tudjuk vonszolni.
    A műhold elindításához a SPACE gombot nyomjuk meg a billentyűzeten! Ha menet közben meggondoljuk magunkat, és előröl akarjuk kezdeni a tervezést, akkor a gomb újboli megnyomásával tehetjük ezt meg. 
    Ha sikerült átjuttatni a műholdat, akkor elérhető a következő pálya, amelybe az előugró képernyőből azonnal léphetünk. Ha nem sikerült, akkor viszont újra kell próbálkozni.
